مجموعه‌ای از n توپ داریم که داخل هر کدام از آن‌ها یک عدد نوشته شده است. به ما اجازه‌ی باز کردن توپ‌ها داده نشده است اما دستگاهی داریم که اگر دو توپ را به آن نشان دهیم به ما می‌گوید عدد داخل آن‌ها یکسان است یا خیر. الگوریتمی از $O(n\log n)$ ارائه دهید که مشخص کند آیا بین اعداد توپ‌ها، عددی وجود دارد که با عدد حداقل نصف تو‌پ‌های دیگر برابر باشد یا خير و اگر وجود دارد مجموعه‌‌ی توپ‌هایی که حاوی آن عدد هستند، پیدا کنید. درستی پیچیدگی زمانی الگوریتم خود را ثابت کنید.